XX

Angliea. aut Hibernica cogitas, possunt fortasse eae a pictore quodam Ang-
lico aut Hiberniae, qui in Continenti commoratus est, additae esse3 quod
si est, potissime in mentem venit monasterii Bobiensis, quod a Columbano
aliisque monachis Hibernicis conditum esse constat, ut ibi igitur codex
noster scriptus sit.

vll.

Restat, ut de aetate codicis nostri pauca dicamus, Vidimus iam,
terminum ad quem ex vetere Anglica illa Aelfredi ducis inscriptione, eum
testamento eius comparata, pro certo definiri posse3 esse enim eam haud
multo ante 871 aut brevi post scriptam, siquidem eo anno rex Aelfredus
regnum iniret. Verum etiam ad terminum a qu o inveniendum vestigia
nonnulla adsunt. Necesse enim est, ut monet G. Stephens, codex, antequam
ab Aelfredo duce emeretur, dum in manibus christianis et paganis esset,
varios casus subierit, id quod haud parvum temporis spatium indicat, ita-
que non procul a vero abesse videtur, quod arbitratur Stephens, esse eum
saeculo sexto aut septimo scriptum. Praeterea, quum a prima manu dup-
licem habeat divisionem, in sectiones Ammonii cum canonibus Eusebii, et
iu τιτλους, ‘ »breves« , cum horum numeris et notis, per se apparet, esse
eum scriptum, postquam bae divisiones in usu esse coepissent. Et Eusebii
quidem canones ab Eusebio Caesareensi medio saeculo quarto institutos
esse, testes sunt Caesarius (in dialogo), Epiphanius (in Ancoraw), Hiero-
nymus (in ep. ad Damasum papam). De »brevibus« incertior est res.
In antiquissimis duobus Graecis librorum sacrorum codicibus nunc cognitis
(ἃ Sinait. Petropol. et B Vatican. Romam), quorum uterque saeculo
quarto scriptus est, non inveniuntur, sed in proximis duobus (A Alexandr.
Londin. et C Ephraem. Syr. Paris.), quorum uterque saeculo quinto
scriptus est, iam adsunt, nec quidquam obstare videtur, quin aut hoc tem-
pore aut paulo post codex aureus scriptus sit. Certe membrana purpurea, eius
vile genus, luxuriosa ornamenta aurea et argentea, antiqua atque vulgaris
dictio, omissae suprascriptioues et subscriptiones, magna et nitida scriptura
uncialis, scriptio continua, nullae litterae maiusculae initiales, nulla inter-
punctio, nullus stichometriae usus ¹), paucissima compendia scribendi, haee
omnia provectam aetatem testantur. Et omissa quidem stichometria vel
maxime testari posse videtur, codicem aureum haud multo post tempus
supra indicatum scriptum esse, antequam stichometria vulgo adhiberi coapta.
esset. Stichometriae autem , ut constat, auctor Euthalius est, diaconus
Alexandrinus, qui primum anno 462 Acta apostolorum (cst. de Wette
Einleit. ξ 20) et haud dubie paulo post evangelia quoque in stichos divisit. ”

 

¹) Nonnulis locis scriba singulos versus totos primum oblitus est scribere. deinde hos litteris
parvulis scripsit. Hi et alii codicis versus eadem longitudine sunt. Ex hoc apparet, codicem

aureum scriptum epse secundum codicem quendam. qui versus eiusdem longitudinis. igitur nullum
stiehometrim usum habuit.

 

 

 

 

